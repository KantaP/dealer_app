Foreign Account Tax Compliance Act (FATCA) เป็นกฎหมายของประเทศสหรัฐอเมริกา ซึ่งมีวัตถุประสงค์ใน การป้องกันการหลีกเลี่ยงภาษีของบุคคลธรรมดาและนิติบุคคลของสหรัฐอเมริกาที่ทำธุรกรรมทางการเงินระหว่างประเทศ แนวคิดและหลักการในการจัดเก็บภาษีของประเทศสหรัฐฯ เป็นไปตามหลักแหล่งเงินได้ทั่วโลก (Worldwide Income Basis) 

FATCA กำหนดให้สถาบันทางการเงินในต่างประเทศมีหน้าที่ ต้องรายงานข้อมูลทางบัญชีของลูกค้าชาวอเมริกันต่อกรม สรรพากรของสหรัฐฯ ซึ่งสถาบันทางการเงินที่ตกอยู่ภายใต้ ข้อบังคับของกฎหมายฉบับนี้ คือ สถาบันการเงินที่มีการ ดำเนินงานในลักษณะที่เป็นการสร้างรายได้หรือผลกำไรให้กับ ชาวสหรัฐฯ

หากสถาบันการเงินใด ไม่ปฏิบัติตามกฎหมาย FATCA หรือ หากเจ้าของบัญชีชาวสหรัฐฯ รายใดไม่ยินยอมให้ข้อมูลที่ ถูกต้อง การจ่ายเงินเข้าบัญชีของชาวสหรัฐฯ ในสถาบันการ เงินนั้น จะถูกหักภาษีหัก ณ ที่จ่ายในอัตราร้อยละ 30 ของรายได้ ทั้งหมดที่มีแหล่งที่มาหรืออ้างอิงหลักทรัพย์จากสหรัฐฯ และ อาจต้องปิดบัญชีที่เจ้าของไม่ยินยอมปฏิบัติตาม FATCA 

เพื่อให้บรรลุวัตถุประสงค์ของ FATCA ประเทศสหรัฐฯ จึงทำ ความตกลงระหว่างรัฐบาลสหรัฐฯ กับรัฐบาลประเทศอื่น ๆ (IGA) เพื่อให้การแลกเปลี่ยนข้อมูลทางบัญชีของผู้เสียภาษีตาม ความตกลงนั้นเกิดขึ้นได้ โดยไม่ขัดต่อกฎหมายภายในของ ประเทศคู่สัญญา และเพื่อให้ประเทศคู่สัญญาทั้งสองประเทศให้ ความช่วยเหลือซึ่งกันและกันเพื่อประโยชน์ทางด้านภาษี โดย ความตกลงระหว่างรัฐบาลนั้น สามารถแบ่งออกเป็น 2 ประเภท ดังนี้

ความตกลงระหว่างรัฐบาลประเภท Model 1 คือ ความตกลงระหว่างรัฐบาล ที่รัฐบาลคู่สัญญาเป็นผู้รวบรวม ข้อมูลบัญชีชาวสหรัฐฯ จากสถาบันการเงินภายในเขต การปกครองของตน เพื่อรายงานให้แก่ประเทศคู่สัญญา ผ่านระบบอัตโนมัติ ซึ่งสามารถแบ่งย่อยได้อีก 2 ประเภท ได้แก่- Model 1 A (Reciprocal) คือ กรณีที่ประเทศคู่สัญญา ทั้งสองประเทศตกลงที่จะส่งข้อมูลให้แก่กันและกัน ผ่านระบบอัตโนมัติ- Model 1 B (Non-reciprocal) คือ กรณีที่ประเทศคู่ สัญญาตกลงที่จะส่งข้อมูลให้รัฐบาลสหรัฐฯ ฝ่ายเดียว โดยที่รัฐบาลสหรัฐฯ ไม่ต้องส่งข้อมูลให้ประเทศคู่สัญญา
ความตกลงระหว่างรัฐบาลประเภท Model 2 คือ ความตกลงระหว่างรัฐบาล ที่รัฐบาลคู่สัญญาตกลงที่จะ ออกกฎหมายเพื่ออนุญาตและชี้นำให้มีการแลกเปลี่ยน ข้อมูลบัญชีชาวสหรัฐฯ กับรัฐบาลสหรัฐฯ ได้ โดยที่สถาบัน การเงินภายใต้รัฐบาลคู่สัญญาจะต้องเป็นผู้รายงานต่อ รัฐบาลสหรัฐฯ โดยตรง ผ่านระบบอัตโนมัติ

สำหรับประเทศไทย ได้ทำความตกลงประเภท Model 1 A (Reciprocal) และได้เลือกใช้ ระบบแลกเปลี่ยนข้อมูล (International Data Exchange Service: IDES) ของสหรัฐฯ เป็นเครื่องมือในการรวบรวมข้อมูลจากสถาบันการเงินในไทย ซึ่งวิธีนี้เรียกว่า Model 1 Option 2 (M1O2)